---
layout: post
category: vi
---
{% include JB/setup %}

การเพิ่มข้อความ ทำได้โดยกดปุ่ม `[i]` (จะเห็นว่าบรรทัดล่างสุดบอก `-- INSERT --`) แล้วค่อยพิมพ์ข้อความ

สังเกตว่า ถ้าที่มีข้อความอยู่ก่อนแล้ว มันจะเป็นการแทรกข้อความใหม่ด้านหน้าข้อความเดิมที่ cursor ชี้อยู่ เช่น

    hello
        ^ move cursor here and press [i]
          then insert: jack. [Esc]

    hell jack.o

ในกรณีนี้ ให้ใช้ปุ่ม `[a]` เพื่อเพิ่มข้อความแทน ข้อความใหม่จะไปอยู่ด้านท้ายครับ

    hello
        ^ press [a] then: jack. [Esc]

    hello jack.

เรายังสามารถใช้ prefix number กับการพิมพ์ข้อความได้เช่นกัน (ในกรณีที่ต้องกดปุ่มตัวเลขมากกว่า 1 ครั้ง ขอครอบไว้ใน `[Number]` เดียวนะครับ)

        on empty line in document
        press [20] [i] then: # [Esc]

    ####################

หมายเหตุว่าพิมพ์เสร็จ ต้องกดปุ่ม `[Esc]` ก่อนถึงจะเห็นผลนะครับ

---

ในกรณีที่เราต้องการเพิ่มข้อความไว้ด้านหลังสุดของบรรทัด เราสามารถทำได้อย่างรวดเร็วไม่ว่า cursor จะอยู่จุดไหนในบรรทัดนั้น โดยกด `[Shift]+[a]` (ต่อไปนี้จะเรียกปุ่มที่ต้องกด `[Shift]` ก่อนด้วยตัวใหญ่นะครับ เช่นกรณีนี้คือ `[A]`) แล้วเพิ่มข้อความครับ

เช่นเดียวกันกับการกด `[I]` จะเป็นการเพิ่มข้อความใหม่ไว้ด้านหน้าสุดของบรรทัดครับ (ในกรณีที่บรรทัดนั้นมีการ indent จะเป็นการเพิ่มข้อความหลัง indent ครับ)

    this is a book
            ^ cursor is anywhere in this line
              press [A] and type: of life. [Esc]

    this is a book of life.
                          ^ cursor here
                            press [I] type: here, [Esc]

    here, this is a book of life.
         ^ cursor here

---

ในกรณีที่พิมพ์ผิด เราสามารถกดปุ่ม `[i]` หรือ `[a]` แล้วค่อยใช้ปุ่ม `[Backspace]` หรือ `[Delete]` เพื่อลบข้อความตามปรกติก็ได้ (เมื่อลบเสร็จแล้วก็กด `[Esc]`) แต่เรามีวิธีที่รวดเร็วกว่านั้นคือใช้ `[x]` และ `[X]` ครับ

    here, this is a book of life.
        ^ move cursor here
          press [6] [x]

    here is a book of life.
                          ^ move cursor here
                            press [8] [X]

    here is a book.

---

ถ้าแก้ไขข้อความแล้วไม่ชอบ สามารถ undo ได้โดยปุ่ม `[u]` และ redo ด้วย `[Ctrl]+[r]` ครับ

    here is a book.
        press [2] [u]

    here, this is a book of life.
        press [Ctrl]+[r]

    here is a book of life.

---

เนื่องจากว่าคราวนี้เราได้ทำการแก้ไขไฟล์ไปบ้างแล้ว การเซฟงานสามารถทำได้โดยการพิมพ์ `:w filename` หรือไม่ต้องมี filename ก็ได้ในกรณีที่เราเรียก vi โดยใส่ filename ตามตั้งแต่ต้น หรือถ้าต้องการเซฟงานแล้วออกโปรแกรมทันที ก็สามารถเรียก `:wq filename` ได้อีกด้วยครับ
