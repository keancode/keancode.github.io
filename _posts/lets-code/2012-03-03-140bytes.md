---
layout: post
category: lets-code
author: neizod
title: 140 byt.es
---

[140byt.es](http://140byt.es/) เป็นเว็บที่เกิดจากกลุ่มผู้ใช้งานทวิตเตอร์ เล่นสนุกกันโดยการเขียน code สั้นๆ แล้วทวีต (เพราะทวิตเตอร์อนุญาตให้ใช้ได้แค่ 140 ตัวอักษรต่อทวีต) ดังนั้นหลายๆ อันก็ต้องลงมือเขียนแบบ obfuscate กันเลยทีเดียว นับได้ว่าเป็นการฝึกพลังลมปราณอย่างหนึ่งนะครับ ;D

ความแตกต่างที่น่าสนใจจากที่อื่นๆ คือ ไม่มีโจทย์ตายตัวว่าจะต้องเขียนโปรแกรมอะไร ย่อให้ได้สั้นเท่าไหร่ แต่ขึ้นอยู่กับเราเลยว่าคิดอะไรออก แล้วก็ย่อให้อยู่ในขนาด 140 ตัวอักษรก็พอ (เกินก็ได้ - แล้วค่อยๆ แก้กันไปเรื่อยๆ) หรือว่าถ้ายังไม่แก่กล้าพอก็ไปศึกษา/ให้ความเห็น code ของคนอื่นๆ ก่อนก็ได้ ด้านประเภทของโปรแกรมก็มีอยู่หลากหลายมาก ตั้งแต่คำนวณทางคณิตศาสตร์ธรรมดาๆ ไปจนกระทั่งเขียนเกมกันเลยทีเดียว

### ภาษาที่ใช้ได้

JavaScript

### รูปแบบการตรวจคำตอบ

ส่ง source code ให้ชุมชนช่วยกันตรวจสอบ

### ตัวอย่างโปรแกรม

- [Fibonacci (41b)](https://gist.github.com/998671): มือใหม่เริ่มที่ตรงนี้เลยครับ กับการหาเลขฟีโบนัชชีแบบง่ายๆ โดยการ recursive
- [RGB to HEX (68b)](https://gist.github.com/983535): แปลงค่าสีจากตัวเลขของ RGB ไปเป็น code สีตัวอักษร เทคนิคคือ shift bit
- [Konami Code (105b)](https://gist.github.com/1188477): ปลดล็อกสูตร 30 ตัว จากการตวจสอบ regular expression
- [Minesweeper (125b)](https://gist.github.com/1334626): เกมกู้ระเบิดนั่นเองครับ (เริ่มแกะ code ไม่รู้เรื่องแล้ว 555+)
- [Vigenère Cypher (138b)](https://gist.github.com/1029102): รหัสลับวิจเญอแนร์ (เลื่อนอักษรตามขนาดอักษรแต่ละตัวในกุญแจ)
- [Sudoku (141b)](https://gist.github.com/1230481): แก้ซูโดกุ เกินมาแค่ตัวเดียวเองนะ :'D (ใครสนใจไปช่วยลดขนาดมันบ้าง)
