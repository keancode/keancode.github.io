---
layout: post
category: html
author: neizod
---
{% include JB/setup %}

รูปแบบโครงสร้างของเว็บหนึ่งๆ จะมีหน้าตาเหมือนกับ[โครงสร้าง directory บนระบบ Unix](http://tutor0x.blogspot.com/2011/12/terminal.html) สิ่งที่แตกต่างอยู่บ้าง คือสำหรับเว็บจะมีหน้าที่เป็นตัวแทนประจำ directory ที่ชื่อว่า index.html อยู่ (หรืออาจเป็น index.php ก็ได้ เมื่อเขียนเว็บแบบไดนามิก) ซึ่งถ้าเราเข้าไปยัง directory นั้นๆ โดยไม่ระบุไฟล์ มันจะไปเรียกหน้า index นี้มาให้

รูปแบบการระบุ path เพื่อทำการเชื่อมโยงไปยังไฟล์ต่างๆ ภายในเว็บของเราเอง ก็ทำได้ 2 วิธีดังนี้

- absolute path ระบุตั้งแต่ root directory / ไปจนถึงไฟล์ที่ต้องการค้นหา
- relative path จะระบุสำหรับตำแหน่ง directory ที่เราอยู่

สำหรับการเชื่อมโยงออกไปยังเว็บภายนอก ต้องขึ้นต้นด้วย domain name/IP address เว็บนั้นๆ แล้วตามด้วย absolute path เสมอครับ

---

สมมติว่าโครงสร้างเว็บ `mysite.com` เป็นดังนี้

    /
      index.html
      about.html
      img/
           logo.jpg
           python.jpg
           php.jpg
      article/
               python.html
               php.html

ถ้าเราอยู่ที่หน้า php.html แล้วต้องการลิงก์ไปยังหน้า about.html เราอาจมองว่ามันมีตำแหน่งคือ `../about.html` หรือ `/about.html` หรือ `http://mysite.com/about.html` ก็ได้

สำหรับการสร้างลิงก์ไปยังเว็บนั้น จะมีวิธีการเขียน tag ต่างจากตอนก่อนๆ ตรงที่ต้องเพิ่ม attribute เข้าไปคือ

    <a href="/about.html">เกี่ยวกับเรา</a>

ส่วนการนำรูปภาพมาแสดง ก็ทำการเปลี่ยน tag และชื่อ attribute เป็น

    <img src="/img/logo.jpg" />

---

อนึ่ง tag a ยังสามารถวางตำแหน่งในเอกสาร เพื่อให้เราจะโดดไปยังจุดต่างๆ ได้อย่างรวดเร็วคือ

    <a name="jumppoint">จุดที่จะกระโดดไปหา</a>

เวลาจะเรียกใช้ ก็เพิ่ม `#name` ต่อท้ายชื่อ path นั่นเอง เช่นถ้า `#jumppoint` อยู่ในหน้า index.html

    <a href="/index.html#jumppoint">กระโดดไปหาจุดที่วางไว้</a>
